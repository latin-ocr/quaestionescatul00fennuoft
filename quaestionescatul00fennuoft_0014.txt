..10-

geret impediverunt. Maximas difficultates superandas sibi fuisse,
priusquam amore frui posset, c. LXVIII. Catullus demonstravit
nimiumque se gestire c. LI ν. 14 professus est. Atque primum
quidem tenendum est Lesbiam nobili loco fuisse ortam, id quod
eo quoque commendatur, quod Allius, vir sine dubio nobilis,
amantibus domum suam praebuit. Si respexeris praeterea qualis
sit sonus carminum, quae ad Lesbiam dedit poeta, quam modeste

in eam se gesserit c. LXVIII, V. 135:

„Quae tamen etsi uno non est contenta Catullo,
rara verecundae furta feremus erae,
ne nimium simus stultorum more molesti“

de vulgari puella cogitare vetaberis. Sine dubio fuit femina nobili
Ioco orta, quae sola libidine adeo furiata et depravata est, ut
postremo scorti vilissimi more viveret. ·— sedtum Catullo aditus
ad Lesbiam eo periculosior et difficilior erat, quod nupta erat.
Fuisse Lesbiam mulierem nuptam poeta ipse significat c. LXVIII,
v. 51: „nam mihi quam dederit duplex Amathusia curam scitis,
et in quo me corruerit genere“ et plane confirmat eiusdem carminis
v. 143: „nec tamen illa mihi dextra deducta paterna fragrantem
Assyrio venit odore domum, scd furtiva dedit mire munuscula
nocte ipsius ex ipso dempta viri gremio.“ Quod comprobatur loco
Propertiano (III. 32. 87.): „haec quoque lascivi cantarunt scripta
Catulli, Lesbia quis ipsa notior est Helena.“ — Dubium enim esse
potest num Propertius Lesbiam cum Helena comparaturus fuerit,
nisi illa et nupta et nobili loco orta fuisset. Praeterera autem
initium carminis quinti: ‚,Vivamus, mea Lesbia, atque amemus,
rumoresque senum severiorum omnes unius aestimemus assis“ —
indicat illicitum fuisse illum amorem. Quod carmen plane neglexisse
mihi videntur ei qui putent Lesbiam fuisse libertinam sive mere-

triculam Carminis octavi autem versibus:

„-- Quis nunc te adibit? Cui videberis bella?
quem nnnc amabis? Cuius esse diceris?

ne minime quidem probari potest Lesbiam nuptam non fuisse.
Cuius maritum, quem a Lesbia non diligi pro certo habebat, adeo
despicit et contemnit Catullus, ut pro nihilo cum habeat et c.
LXXXIII. mulum fatuumque vocet. Perverse Riesius¹) virum
Lesbiae e. LXVIII. V. 146. commemoratum non coniugem eius
sed nescioquem priorem amatorem esse iudivacit. Quam senten-
tiam aliasque quas protulit nugas satis reiecerunt B. Schmidtius,2)
A. Baehrensius,3) Ellisius.⁴)

Occasio Lesbiae conveniendae defuit Catullo, dum Allius
auxilio ei venit et domum ei aperuit, in qua cum amasia amoris
voluptatibus frueretur. Quibus Allii officiis ut summis laudibus
efferret amicum commotus est. Suavissimi temporis in Allii domo
peracti saepe Catullus recordatus est animo lubenti gratoque. Si

de vulgo Lesbia fuisset lena, poeta Allium tot versibus magni
ficisssnon γ celebrasset.

*Radani philol. A. CV. pag. 753 ²) 1. c. pag. VII. ⁸) anal. Catull-
pag. 3 sq. ⁴) a commentary pp. pag. LXII et LXIII.

