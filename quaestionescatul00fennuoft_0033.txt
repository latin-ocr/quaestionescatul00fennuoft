—29-

„cantorum Euphorionis“ inrisi sunt. Nullum autem umquam
poetam Romanum Alexandrinam poesin et Callimachum, principem
Alexandrinae scholae poetam, felicius imitatum esse putamus quam
Catullum. Quae laus non minuetur, siquis forte pauca minus
apte congruenterque dicta deprehenderit. Jam si plura nobis*
Alexandrinae poesis monumenta servata essent, multo plenius
quantum Catullus ex eis penderet iudicare liceret. Nunc in tanta
carminum Alexandrinorum iactura· non nisi ex parte huic quae-
stioni satisfieri potest. Hoc nostro carmine quin Catullus summam
dederit operam, ut Alexandrinos imitaretur, quamquam admodum
rudis in ea re non aequavit eos, nemo est qui dubitet. Magna,
ne dicam nimia arte conscripta est elegia nomine ad Allium data,
re vera in celebranda Lesbia versata. Quanta fuerit Alexandrinorum
auctoritas non solum perspicitur doctis Graecorum fabulis admixtis
(Laodamiae et Penei fabulis), non solum v, 53 sqq, sed imprimis
compositione elegiae. Quae etsi tota rebus ad ipsius vitam poetae
pertinentibus nititur egregiamque rerum eius imaginem repraesentat,
tamen media saltem pars sine dubio plane ad exemplar elegiarum
Alexandrinarum composita est: tam artificiose encomion amici
cum Lesbiae laudibus et Laodamiae amoris narratione et fratris
in terra Troiana mortui lamentatione conectitur manifestaque est
in comparationibus, quarum omnino magnus numerus invenitur,
quaedam exquisitioris doctrinae captatio. — Initium finemque
carminis sibi respondere non puto. v, 41--50 prooeminum quod-
dam mihi videtur -esse, in honorem Allii praemissum, quod, quid
poeta in animo habeat, explicet et uberrime demonstret poesin
eos quos celebret ab oblivione vindicare. v, 149-160 autem
epistolium est ad carmen adscriptum quo iterum gratias poeta
amico agit et postremo et pro amicis et amata omnia bona laeta-
que precatur. Versuum 51—149 vero, qui summam carminis-
continent, partes sibi respondere non negabis, si respexeris et
comparaveris ea quae continent. Sic sibi respondent illae: v,
51-74 Ξ V. 130-149, agitur de Lesbia; v, 74—89 = v, loo—130,
comparatur amata cum Laodamia. In medio posita est V. 90-100
de fratris obitu acerbo digressio. — Etenim quod partium aequa-
bilitatem non esse usque quaque concinnam, quod poeta in
narratione modo moratur et paene verbosus est, modo breriter
eam comprehendit et ad alia properat, quod aliquando degreditur
a narratione atque ad eam redit, nimirum penitus quasi hausit
poetarum Alexandrinorum ingenium, quos hanc carminum in—
aequalitatem non devitasse, sed studio quodam consectatos esse
cum aliis indiciis cognoscimus, tum Callimachi hymni manifesto
ostendunt. Certum est Catullum poetarum Alexandrinorum exemplar
expressisse etorationis forma et numeris versuum et ipsa carmi-
num compositione.

141. Catullus ne ingrati animi suspicionem moveat in
animum revocat ea quae Allio amico debeat„ Tot tantisque
officiis Allii adiutus Catullus suum esse putat amici nomen cele-

