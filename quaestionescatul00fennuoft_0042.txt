l

volvens, denique in planitie viam aliquam cursu placidiore et ¹
pedetentim transiens. Atque ut planitiem cogitatione informemus ι
adducimur eo, quod adiectum est „iter populi“: „namcum in
montibus calles tantum sint et semitae, non sine causa populi
mentionem fieri apparet.“ Quibus omnibus rebus reputatis con-
sideratisque Hauptius carminis venustatem restituit ita, ut pro
.,densi“ scriberet ‚‚sensim“. Quae vocabulorum permutatio eo
probabilior viro illi doctissimo visa est, quod saepius vidissent
librarii adiectivum, quod ad substantivum nomen in fine penta-
metri positum pertineret, in medio versu aequabili verborum
structura veluti e regione collocatum esse. Sensim fiunt res, si
ita fiunt, ut sentiamus, si aparvo initio paulatim‚non subito, crescunt,
continuo augentur; denique non raro sensim dicuntur fieri eae
res, quae tarde fiunt, cf. Plaut. Cas. IV. 4.1: „sensim super attole
limen pede, nova nupta;“ Phaedr. IV. l7‚·⁹³ „parce gaudere oportet
et sensim queri3'·‘ Plin. paneg. 23: „gratius tamen quod sensim et
placide et quantum respectantium turba pateretur, incederes;“
Cic. Phil. 217 (ωε „ille sensim dicebat, quod causae prodesset, tu
cursim dieis aliena;“ non aliter Apulei. I. pag. 117 (Em), totidem
dicit spinam quatere „lumbis sensim vibrantibus.“ — „Sensim“
igitur ab Hauptio subtili iudicio excogitatum, eum et contrarium
sit illi „praeceps“ et satis demonstret rivum in planitiem pervenisse
et iam lente procedere, iure in textum recepisse mihi videntur
qui nuperrime ediderunt Catulli carmina Schwabius et B. Schmidtius.
Quod Ellisius (ed. I.‚ pag. 273), ut Hauptii coniecturam reiciat,
profert Catullum hunc locum ex Iliade XV. 681 sumpsisse:
σεύας ἐκ πεδίοιο μέγα προτὶ ἄστυ διώκει λαοφόρον καθ’ ὅδ’ὁν,
πολέες τέ ἕ θηῆσαντο dvc-'pec ἠδὲ γυναῖκες —— momenti mihi
non videtur esse. —-

„Iter populi“ est via publica, ὁδὸς λαοφόρος. (cf. Prop. IV.
162⁶: „qua facit assiduo tramite volgus iter;⁴‘ Lucr. VI. 1267:
„multaque per populi passim loca prompta viasque languida sema-
nimo cum corpore membra videres.“) — „Transit per medium iter
populi rivus“ sic intellego: rivus secat iter publicum. (Item usur-
patur „transire“ Hor. epist. I. 659: differtum transire forum popu-
lumque.) Baehrensii igitur opinionem reiciamus, qui (ex Lucil.
XXIX. 39. m: „pervade et intra vel da, quamobrem transeas“)
depingi rivum iuxta iter populi fluentem putet et ‚‚medium“ temere
corrigat in „campum“.

v. 61. Hunc versum libri corruptum tradiderunt. Praebet Ο
„viatorum basso“, G „viatori basso“. ‚‚Bassus“ vox est latina (cf.
Loewius‚ prodrom. p. 66, qui explicat per „pinguis‚ obesus“)‚ quae
num ab aliis atque hominibus plebeis usurpata sit dubium est.
Non puto poetam vocem tam rusticam in carminibus adhibuisse-
Italos secutus „basso“ emendandum esse censeo in „lasso“ et tra-
hendum ad „viatori“‚ quod ex G recipiamus. -·— Non infeliciter·
Riesius alii pro „basso“ scripserunt ,‚salso“ ex auctoritate Verg.
Aen. 111. 173: „salsus per artus sudor iit“ (et Ennii trag. 168 V.:

