-43-

scripserunt diem, (praesertim cum verisimile sit scribam hic ex
similitudine versus 152 scripsisse „dies“.)

V. 149. Denique ad Allium ad quem data est elegia redit.
Plerique viri docti V. 149---160 epilogum esse carminis LXVIIIb
censent. Quibus non possum adstipulari. Quin hi versus sint
Catulli non dubito. (A. Weisius, program. Naumburg., totum hunc
locum spurium esse demonstrare conaturl) Certum id quoque
mihi videtur esse eos una cum carmine factos missosque esse.
Videtur milii poeta his versibus elegiae adscriptis carmen amico
dedicavisse (ut ita dicam). Quod ut putem his commoveor causis.
Conferas, peto initium carminis LXVIIIb: „Non possum reticere,
deae, qua me Allius ln reiuverit‘ cum initio horum versuum: „Hoc
tibi, quo potui, confectum carmine munus pro multis, Alli, redditur
officiisf‘ Ut illic de Allio loquitur, hic eum alloquitur, sic in versibus
illa initia sequentibus facit. Praeterea autem v. 150-152 simillimi
sunt V. 41—50. Et idem continent et eadem fere verba praebent.
(Ita officiis et v, 151 et v, 42, nomen V. 49 et v, 150 invenimus
et „magis magisque“ v, 48 simillimum est „haec atque illa dies
atque alia atque alia“ v, 152.) Repetit poeta quodammodo Per-
breviter ea, quae ibi dixit. Hic quoque, in epistula carmini
adiuncta, suum esse putat gratias agere amico. Jam poeta gaudet
sese remunerari posse amicum si non pari at grato tamen munere.
Carmen mittit magna diligentia confectum Allio certe aliorum
donorum non indigenti, sed carminibus magnopere gaudenti (sicut
Horatius simili in causa c. IV. 8: „Donarem pateras“ . . .) Reddit
carmen, i. e. in vicem dat ut praemium multorum officiorum (cf.
Verg. Aen. II. 537: „praemia reddant debita“; Cat. c. LXXVI. 26:
„reddite hoc pro pietate“). Denique adscribit plurimam salutem
et amico eiusque uxori, quam non nisi hoc loco commemorat, et
alten' amico et amatae. —7 Quibus consideratis hoc conicio Catullum,
sicut carmini LXVI. epistulam praemisit, i. e. carmen LXV., sic
hic ad elegiam ad Allium datam adnexuisse epistolium in versus
redactum. (Praeterea recte adnotasse mihi videtur Ellisius hoc:
„The elaborate character of the poem is in strong contrast with
the humility of the poet’s language“.)

· Libri scripserunt ν. 149 „quod potui“, plerique autem edi-
tores coniecturam Mureti „quo potui“ receperunt, quod probo.
„Quod potui“ enim, ubicumque invenimus, pertinet ad verbum
regens, cf. Verg. 1301. ΙΙΙ. 7οε „Quod potui, pueri, silvestri ex
arbore lecta aurea mala decem misi, cras altera mittam“; Heroid.
VIII. 3: „quod potui renui“; ov. rem 167: „quod potuit ne nil
illic ageretur, amavit“; C. J. L. ΠΙ. 21: „et tibi, quod potui,
lacrimas hic maesta profudi“. — Aliter res se habet, si substantivi
ablativo modus describitur, quo quid fiat sive factum sit. Cum
tali ablativo coniungitur formula „quo potui“ sive „qua potui“.
cf. Jahnii spicil. epigr. p 108: „hoc . . . quo possum munere
parvo prosequoff‘. Ov. trist IV. 10.12: „tristia quo possum, car-
mine iacta levo; ov. epist. 13.41: „quo possum squalore tuos

