„4-

mores, gentiles, amicos illius mulieris cognoscere poterimus, mul—
tum inde lucri interpretatio et explicatio carminum Catullianorum
faciet, multis hominibus, quorum nomina in eis leguntur, suus in
historia illius temporis locus vindicabitur, res, ad quas poeta alludit,
melius et accuratius intellegentur. Accedit quod multorum car-
minum aetatem definire et certum ordinem, qui nunc in libello

· Catulliano plane desideratur, restituere possumus, si quae illa

fuerit statuerimus. Nec est omittendum eam notitiam ad mores
indolemque Catulli accuratius perspicienda multum certe prodesse. —

Nomen „Lesbiae“, quod Catullus amasiae suae indidit, fictum
esse constat diserto Ovidii testimonio, Trist II v. 428: „Sic sua
lascivo cantata est saepe Catullo femina, cui falsum Lesbia nomen
erat.“ In hac ratione nominum fingendorum1) Catullum aliosque
poetas Romanos Alexandrinorum morem secutos esse verisimile
est. Minus ut parcerent famae puellarum amatarum nomina earum
commutabant, quippe quae satis notae plerumque essent facileque
agnoscerentur, sed eas a vulgo secernebant, ne dominarum vera
nomina pervagarentur omnium per ora neve profanarentur, et „ex
vitae cotidianae labe submotas exemptasque quasi attollebant ad
puras aetheris auras“, quo amori ipsi dignitatem et honorem
afferrent. Nomina ea plerumque poetae eligebant, quae in indolem
naturamque amasiarum convenirent. Nomen Lesbiae cum nominibus
eis bene comparari potest, quae alii poetae Romanorum sive ad
poetarum patronos divinos sive ad poetrias insignes respicientes
puellis suis, praesertim si poeseos amorem aliquo modo prae se
ferebant, tamquam sociis studiorum indere solebant. Sic ex
Apollinis musarum praesidis cognominibus appellatae sunt Leucadia
a Varrone Atacino,· Delia a Tibullo, Cynthia a Propertio, Ly'coris.
a Cornelio Gallo. Poetriae Tanagraeae nomen ad puellam Roma·
nam translatum est ab Ovidio, qui amasiam nominaverit Corinnam.
Neque dubitari postet, praesertim cum primum omnium carminum
ad Lesbiam missorum e Sappho ’expressum sit, quin Catullus
celeberrimae poetriae Lesbiae studio adductus sit, ut . puellam
amatam honorifico illo nomine in versibus suis insigniret. Haud
scio an simul amorem poeseos et versus faciendi artem hoc·
nomine in illa puella fuisse praedicaverit, quam una cum Catullov
versus fecisse Sidonius Apollinaris²l tradidit. --

(sertam legem in nominibus fingendis poetae amatoriiss) obser--
vabant, ut salvo metro alterum nomen cum altero commutari posset:
atque falsum nomen cum vero et numero et quantitate syllabarum
congrueret, qua de ratione praecipue in designandis puellis suis adhi-
bitaa poetis Romanis primus Bentleius⁴) disseruit. Quae femina sub
Lesbiae nomine lateat Apuleius⁵) docet nos cum dicit: „Hic illud
reprehendi animadvertisti, quod cum aliis nominibus pueri vocentur,

 

¹.)ct' O. Jahnius in actis soc. litter. SaxonicaeL 1850, pag 420 sqq
atque Pnldamus, Romische Erofflr, 1833, p. 53. ²) Epis’tul. 11'. 10, pag. 100.

ed. Sirm. ³) non satyrici, ct'. Madvigius, opusc. Ι. p. 67. ⁴)A Ad Horat. ⁹
Od. 11 ι2; 13. ⁶) Apol. 10.

