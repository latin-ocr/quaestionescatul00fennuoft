,- 15-

amor insederit, demonstrat e. LVI., cuius suavitatem pauca libri
Catulliani carmina aequiperant.

„Difficile est longum subito deponere amorem.

difficile est, verum hoc qua lubet efficias:

una salus haec est, hoc est tibi pervincendum,

hoc facias, sive id non pote sive pote.

o di, si vestrum est misereri, aut si quibus umquam

extremam iam ipsa morte tulistis opem, ’

me miserum adspicite et, si vitam puriter egi,

eripite hanc pestem perniciemque mihi!“

Caelius quidam maxime videtur hotatus esse poetam ut

amorem indignum abrumperet, de qua re conferre liceat c. C,

v. 5 sqq:
, —— „cui faveam potius‘? Caeli, tibi: nam tua nobis

per facta exhibita est unica amicitia,

cum vesana meas torreret flamma medulles.

sis felix, Caeli, sis in amore potens!“ —

Carmen denique XI. carminum ad Lesbiae amorem spectantium
omnium ultimum a poeta compositum videtur esse et ex tertia
quidem stropha intellegitur non ante aestatem anni 699s55 id
scriptum esse, cum ibi Caesaris expeditiones trans Rhenum et in
Britanniam factae commemorentur. De quo carmine Schwabii
coniecturam satis probabilem esse censuerim Lesbiam tum Catul-
lum per nescioquos precibus adisse, ut eius gratiam et amorem
diu intermissum reciperaret.

En habemus amoris, qui inter Catullum et Lesbiam inter-
., cessit decursum descriptum, qua in re permulta, quae conici
potius quam probari possunt arbitrio et iudicio uniuscuiusque
relinquenda sunt. · .

Jam cum ex ipsius poetae carminibus certam notitiam eru-
erimus de Lesbiae et condicione et moribus et ingenio
et de amoris, qui inter eam et Catullum erat, vicissitudinibus,
perscrutari liceat, num cum Catullianae Lesbiae imagine congruant
ea, quae de Clodia quadrantaria tradita nobis sunt. Nec solum uni-
versam Lesbiae et Clodiae imaginem unam eandemque esse com-
probare conabimur, sed etiam de singulis rebus, quae ad utriusque
feminae vitam pertinent, disseremus. Lesbia fuit mulier nupta,
nobilis, pulchra, faceta, sed effrenata libidine paulatim eo est
perducta, ut scorti vulgaris more modoque viveret. Quenam fuit
Clodia illa, cuius origini, condicioni, formae,indoli, moribus respondent
ea, quae de Lesbia scimus? —— Fuit Clodia illa ex vetusta nobilique
'gente Claudiorml) orta, diffamata nomine „quadrantariae“, Publii

 

 

¹) De scribendi ratione „claudier‘ sive „Clodia“ pauca afferre liceat.
Non assentiri possum Baehrensio iudicanti hoc (Commentarii pag. 31, cf. pag.
559): „Claudia vocatur unico, ubi aute anuum 60. nominatim commemoratur,
in epistula a Cicerone anno 62. ad eius maritum data, ad fam. V. 2.6 a. 60.
cum frater P. Claudius Pulcher, ut tribunatum adipisceretur, ad piebem trans-
iret seque iam Clodium appellaret (hinc ‘explica Dionis verba XXXVII, 16:
Πούπλιός τις Κλώδιος, ὅν Κλαύὸιόν τινες ἐκάλεσαν) soror Claudia

apud eum habitans et per omnia ab eius partibus stans vodabatur et ipsa.

