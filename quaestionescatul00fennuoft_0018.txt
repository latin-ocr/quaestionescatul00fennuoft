,14-

amoris pristini gaudia et voluptates celebrantia penes Lesbiam
manere nollet, ab ea illa repoposcit. Cum autem mulier ista
opinata se animum poetae iracundum artificiis illis, quibus tam
saepe poetam sibi reconciliavisset, facile mitigaturam esse carmina
reddere recusaret, Catullus indignatione et iravehementissima exardens
in illam c.XXXXII. composuit, quo carmine acerbius in· Lesbiam
scriptum in libro Catulliano non reperias. Paulo postquam animo vehe-
menti et irato Catullus carmen illud scripsit, carmine octavo puellae
sedate valedicit: „miser Catulle, desinas ineptire!“ Valedicit quidem
Catullus Lesbiae, sed ita, ut facile intellegatur Lesbiam etiam tum
ardenter a poeta amari et, si ea fidem se religiose servaturam esse pro-
mitteret, Catullum paratissimum fore ad amorem redintegrandum. De
huius carminis ratione afferre liceat ea quae Hauptius in observationibus
criticis protulit: „iu hoc dulcissimo carmine dum se revocat poeta
a misero amore non tamen omnem spem reciperandi ea quae
perierunt ita abiecit ut abiecisse videri vult, nec tamen obstinata
mente obdurat quam de se praedicat. Quare multus est in descri-
benda relictae a se puellae solitudine atque in fine carminis iterum
sese ut obduret adhortatur.“

Et profecto reconciliationem inter amantes esse perfectam
animadvertimus carmine maxime CVII, quod gaudio Lesbiae sibi

restitutae recenti poetam sripsisse patet: ’

„quare hoc est gratum nobis quoque, carius auro
quod te restituis, Lesbia, mi cupido,
restituis cupido atque insperanti ipsa refers te
nobis. Ο lucem candidiore nota!
qm's me uno vivit felicior, aut magis hac res
optandas vita dicere quis poterit!“ —-
Et paulo post non sine acerba quadam illius perfidiae memoria

,ut persistat in fide admonet puellam c. CIX:

„Jucundum, mea vita, mihi proponis amorem
hunc nostrum inter nos perpetuumque fore. ·
di magni, facite ut vere promittere possit
atque id sincere dicat et ex animo!“

Nec vero soles illi candidi, quos in carmine octavo praedi-
caverat, denuo exorti sunt nec fortunam diu desideratam reciperavit.
Lesbia enim cum promisisset aeternum tunc futurum esse amorem
id non sincere neque ex animo pollicita erat. Brevi enim Jam
non uno aut altero moecho contenta omnibus vulgare corpus
coepit. Atque parum quidem interest scire qua serie atque ordine
novis illis vacaverit amoribus, videtur tamen Gellius praecipue
Catulli turbasse amorem, cf. c. XCI Certe in Gellium omnium
aemulorum plurimis et vehementissimis carminibus - septem
sunt numero — poeta invehitur. Praeterea Egnatium carminibus
XXXVII. et XXXIX.. Ravidum c. XXXX„ Lesbium c.LXXIX.,
Quintium c. LXXXII. ut Lesbiae adulteros insequitur. Postquam
vero Lesbiam a vita impudica non desistere et omnem suum in
eius moechis impugnandis laborem frustra esse susceptumintellexit
Catullus tandem amicis admonentibus eam deseruit. Quod quam
aegre fecerit et quantopere intimo eius cordi mulieris corruptissimae

