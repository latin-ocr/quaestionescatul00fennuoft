'—23—

Schwabius. (Simul autem non negat eius pulchritudinem sensim
et pedetemptim „libidinum causa in omni intemperantia effusamm,
quibus Clodius se dedebat, evanuisse et eius locum deformitatem
illam, ut ita dicamus, languidam et macie torridam, qualis homines
libidinosos aetate procedente invadere solet, obtinuisse.“) Incestum
habuisse P. Clodium cum Clodia sorore iam supra vidimus. Acumen
autem c. LXXIX. hoc certe est: Clodium, quamquam et nomine
et facie pulcher est et hac de causa a Clodia Catullo praeponitur,
tamen praeter Clodiam nemo natus osculatur, omnes enim eius os
impurum fugiunt. Jam qui adversantur Schwabii argumentationi
hoc opponunt: turpissimo et omnium maxime contempto vitio si P.
Clodium illum laborasse Cicero scivisset, non omisisset hercle hoc
quoque obicere inimico suo. — Qui nugas mihi videntur protulisse.
Quamvis locus nullus sit, quo nominatim illud flagitium Cicero
P. Clodio exprobret, quid nos impedit quominus putemus tecte
hoc flagitium Ciceronem obiecisse inimico locis hisce: de harusp.
resp. 2759: „quid vero? ea quanta sunt, quae P. Clodius in ipsum
se scelera, quae in suos edidit? quis minus umquam pepercit
hostium castris quam ille omnibus corporis sui partibus? quae
navis umquam in flumine publico tam vulgata omnibus quam
istius aetas fuit?“; 2042: „hic vero, de quo ego ipse tam multa
nunc dico, quid est? . . . qui post patris mortem primam illam
aetatulam suam ad scurrarum locupletium libidines detulit: quorum
intemperantia expleta in domesticis est germanitatis stupris volu-
tatus. Deinde iam robustus provinciae se ac rei militari dedit atque
piratarum ibi contumelias perpessus etiam Cilicum libidines barba-
rorumque satiavit“; pro Sestio 7.16: „qui tribunus plebis felix in
evertenda re publica fuit nullis suis nervis ζ qui enim in eius modi
vita nervi potuerunt esse hominis fraternis flagitiis sororiis stupris
omni inaudita libidine infamis?)“; pro Sest. 1739: „scurrarum
locupletium scortum& —- Lesbius ergo ille carminis LXXIX. mihi
videtur fuisse Ρ. Clodius Pulcher.

Jam· restat ut de una re, quam dubitationem movisse non-
nullis constat, pauca addamus. Supra enim demonstravimus
Catullum natum esse anno 82, Clodiam anno 94. sive 95, ex quo
efficitur Lesbiam minimum duodecim annis natu maiorem fuisse
Catullo. Non est quod in hac re offendamus. Nonne mulier illa
anno etiam 698s‘56, cum triginta octo annos nata esset pulchri-
tudine insigni ceterisque lenociniis multos iuvenes incredibilem
fere in modum captos tenuit (cf. pro Cael. ξ 67), 11011110 M. Caelium
Rufum duodecim annis natu minorem, hominem et corpore et
ingenio insignem? — Sic Catulli quoque animus simplex et apertus
artiumque meretriciarum imperitus ignarusque simulque ardoris
plenus adeo irretitus est, ut per aliquod tempus poeta ne suspi-
caretur quidem se ab illa falli posse. (Propertium quoque Cynthia

sua annis inferiorem fuisse scimus.) —— Quomodo autem explicemus
carminis LXXII. versus hosce:

